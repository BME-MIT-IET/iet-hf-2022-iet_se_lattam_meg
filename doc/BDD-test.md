# BDD tesztelés
A viselkedésvezérelt fejlesztés (BDD, behavior-driven development) segíti a fejlesztők együttműködését a projekten dolgozó nem műszaki emberekkel vagy a megrendelőkkel. BDD tesztelés során követelményeket és az eredményeket természetes mondatokként tudjuk megfogalmazni, amely "kívűlállók" számára is befogadható és érthető. A projekthez nem tartoztak ilyen szemléletű tesztek, így nekünk kellett ezt hozzáadni.
## Cucumber keretrendszer beüzemelése
A teszteket a Cucumber keretrendszer segítségével oldottuk meg, amely egy eszköz a BDD teszteléshez. A Cucumbert egy külső függőségként lehet hozzáadni a projekthez, amihez a maven pom.xml fájljában kell felvenni a szükséges függőségeket és használhatjuk a Cucumbert.
## Tesztelés
A tesztekhez szükség van egy feature fájlra, amiben le tudjuk írni a különböző teszteseteket, amelyek Cucumberben a scenariok, egy scenarioban megadhatjuk, hogy milyen kezdőállapotok (Given) és milyen események (When), minek kell történnie (Then), esetünkben megadjuk, hogy, ha van egy adott bemenő számsorozatunk, akkor az rendezés után milyen számsorozat legyen. A tesztek ezen része nagyjából bárki számára érthető, így ezt könnyen megfogalmazhatja egy, a projekten dolgozó, nem műszaki ember is. Ezt kell "lefordítani" egy java fájlban a programban végrehajtódó tényleges műveletekre, amely már egy fejlesztő feladata, de így ténylegesen azt tudjuk tesztelni, ami az elvárás.
## Eredmény
A tesztelés során különböző bemenetekkel és, hozzájuk tartozó, kimenetekkel teszteltük a bubble sort algoritmus helyességét, amelyről megállapítottuk, hogy jól működik. Mivel a tesztelés során gyakorlatilag egyetlen függvényt tesztelünk, a többi algoritmus BDD tesztelése nem indokolt, azok más módszerekkel hatékonyabban tesztelhetőek, de ennek a tesztnek a létrehozása során megismerkedhettünk a BDD tesztelés eszközeivel és a szemlélettel.